Eurovizijos dainų konkursas 2023 buvo 67-asis Eurovizijos dainų konkursas, kuris vyko 2023 m. gegužę Liverpulyje, Jungtinėje Karalystėje. Ši šalis teisę rengti Eurovizijos dainų konkursą iškovojo po to, kai buvo paskelbta, jog Ukraina, kurios grupė Kalush Orchestra su daina Stefania laimėjo praėjusių metų konkursą, negalėjo rengti konkurso dėl vykstančios Rusijos karinės invazijos į Ukrainą. Pirmasis pusfinalis vyko gegužės 9 d., antrasis – gegužės 11 d., o finalas – gegužės 13 d. Tai buvo rekordinis devintasis kartas, kai konkursas vyksta Jungtinėje Karalystėje, paskutinį kartą britai rengė 1998 m. konkursą Birmingeme.

Konkurse dalyvavo 37 šalys. Bulgarija, Juodkalnija ir Šiaurės Makedonija nusprendė pasitraukti iš konkurso daugiausiai dėl 2022 m. pasaulinės energijos krizės poveikio, taip pat dėl prastų rezultatų praėjusiais metais. Pirmą kartą nuo 2009 m. konkurso pusfinalių rezultatus lemė tik žiūrovai, tuo tarpu finale buvo paliktas ir komisijos balsavimas. Nuo šių metų buvo suteikiama galimybė konkurse nedalyvaujančių šalių gyventojams balsuoti visuose renginiuose, jų balsus skaičiuojant kaip vienos atskiros šalies balus.

2023 m. Eurovizijos dainų konkursą septintąjį kartą laimėjo Švedija ir jos atstovė Loreen, kuri atliko dainą „Tattoo“. Tai antrasis šios dainininkės triumfas šiame konkurse, pirmąjį kartą ji laimėjo 2012 m. Toliau galutinėje lentelėje rikiavosi Suomija, Izraelis, Italija ir Norvegija. Lietuvos atstovė Monika Linkytė užėmė 11-ąją vietą, tai ketvirtasis pagal užimtą vietą Lietuvos rezultatas.[1]

Konkurso vieta
2023 m. konkursas vyko Liverpulio arenoje, Liverpulyje, Jungtinėje Karalystėje. Tai buvo devintasis kartas, kai konkursas vyko šioje šalyje, surengusioje 1960, 1963, 1968, 1972, 1974, 1977, 1982 ir 1998 m. konkursus. Konkurso arena, įsikūrusi Liverpulio centre, talpina apie 11 tūkst. žiūrovų.[2]

Šalies-šeimininkės pasirinkimas
2022 metų konkursą laimėjo Ukrainos grupė Kalush Orchestra su daina Stefania – pagal Eurovizijos tradicijas teisė rengti kitų metų konkursą atitenka laimėjusiai šaliai, t. y. Ukrainai. Tai būtų buvęs trečiasis kartas šioje šalyje, kuri rengė 2005 m. ir 2017 m. konkursus. Tačiau atsižvelgiant į tebevykstančią Rusijos karinę invaziją į Ukrainą, buvo spėliojama, kad šalis negalės surengti renginio. Dėl šios priežasties kelios šalys išreiškė susidomėjimą surengti konkursą, jei Ukraina išties negalėtų to padaryti, šios šalys yra: Italija,[3] ‎‎Nyderlandai,[4]‎ ‎‎Lenkija‎‎,[5]‎‎‎‎ Ispanija,[6] ‎‎Švedija,[7]‎‎ ir ‎‎Jungtinė Karalystė.[8]

2022 m. birželio 17 d. EBU išplatino pranešimą, kuriame teigiama, kad Ukraina negali užtikrinti saugumo konkurso metu ir negali rengti 2023 m. Eurovizijos savo šalyje. Pranešime taip pat buvo teigiama, kad EBU pradeda konsultacijas su antrą vietą užėmusios Jungtinės Karalystės transliuotoju BBC dėl konkurso rengimo šioje šalyje.[9] ‎Paskutinį kartą konkursas nebuvo surengtas praėjusių metų laimėjusioje šalyje ‎‎1980‎‎ metais.‎

Po Ukrainos pergalės 2022 m. Eurovizijos dainų konkurse, EBU nagrinėjo visas galimybes surengti konkursą Ukrainoje su šios šalies transliuotoju UA:PBC. Tai yra ilgametė tradicija, kad konkursas vyksta jį laimėjusioje šalyje, numatant tam tikrus kriterijus, įskaitant galimybę užtikrinti visų suinteresuotų šalių, taip pat ir visuomenės, saugumą. Atsižvelgiant į besitęsiantį karą, kai Rusija įsiveržė į šiemet laimėjusią šalį, EBU skyrė laiko atlikti išsamų vertinimą ir su UA:PBC bei trečiųjų šalių specialistais apie saugumo galimybes konkurso metu.

Eurovizijos dainų konkursas yra vienas sudėtingiausių televizijos renginių pasaulyje, ties kuriuo dirba ir į kurį atvažiuoja tūkstančiai žmonių, jam pasirengti reikia 12-os mėnesių. Atlikus objektyvią analizę, organizatoriai ir taryba, labai apgailestaudama padarė išvadą, kad dabartinėmis aplinkybėmis UA:PBC negali įvykdyti visų saugumo garantijų ir surengti Eurovizijos dainų konkurso Ukrainoje.

Dėl šio sprendimo, vadovaudamiesi taisyklėmis ir siekdami užtikrinti renginio tęstinumą, EBU dabar pradės diskusijas su BBC, kaip šių metų antros vietos nugalėtojais, dėl 2023 m. Eurovizijos konkurso rengimo Jungtinėje Karalystėje. Mūsų tikslas yra, kad Ukrainos pergalė atsispindėtų kitų metų renginyje. Tai bus mūsų prioritetas diskusijose su būsimais renginio šeimininkais.[10]

2022 m. liepos 25 d. EBU ir BBC paskelbė ir oficialiai patvirtino, kad 2023 m. konkursas vyks Jungtinėje Karalystėje, bendradarbiaujant su Ukrainos transliuotoju UA:PBC. Ši neįprasta situacija atsispindės ir konkurso logotipe, taip pat Ukraina automatiškai pateks į finalą, kaip praėjusių metų nugalėtoja.[11]

Esame nepaprastai dėkingi, kad BBC sutiko rengti kitų metų Eurovizijos dainų konkursą Jungtinėje Karalystėje. BBC jau keturis kartus anksčiau yra prisiėmusi kitų šalių nugalėtojų rengimo pareigas. Tęsdami šią solidarumo tradiciją, žinome, kad kitų metų konkurse atsiskleis vieno iš labiausiai patyrusių Europos visuomeninių transliuotojų kūrybiškumas ir įgūdžiai, kartu užtikrinant, kad šių metų nugalėtoja, Ukraina, bus pagerbta ir atstovaujama viso renginio metu, – Eurovizijos dainų konkurso vykdomasis vadovas Martinas Osterdahlis.[12]
Pasiūlymų etapas

Liverpulio arena, kurioje vyks 2023 m. Eurovizijos dainų konkursas
Plačiau apie Eurovizijos organizavimą skaitykite straipsnyje Eurovizijos dainų konkurso miestai-šeimininkai.
Galimu konkurso rengimu susidomėjo 20 Jungtinės Karalystės miestų ir miestelių, iš kurių į galutinį kandidatų sąrašą pateko ‎‎Birmingemas, Glazgas‎‎, Lidsas‎‎, ‎‎Liverpulis, Mančesteris‎‎, Niukaslas‎‎ ir ‎‎Šefildas‎‎. Šie miestai pateikė pilnus savo pasiūlymus, o geriausią iš jų išrinko EBU ir BBC suburta komisija. Vėliau buvo paskelbta, jog kandidatų sąraše liko tik Glazgas ir Liverpulis. 2022 m. spalio 7 dieną miestu šeimininku buvo paskelbtas Liverpulis.

Lietuva Eurovizijoje
Pagrindinis straipsnis – Lietuva 2023 m. Eurovizijoje.
Lietuvos nacionalinis radijas ir televizija (LRT) norėdamas išrinkti dainą-atstovę, kaip ir kasmet, surengė nacionalinę atranką „Pabandom iš naujo! 2023“. Atrankos finalas vyko vasario 18 dieną, jį laimėjo ir Lietuvai atstovaus atlikėja Monika Linkytė su daina „Stay“.

Po 2023 m. sausio 31 d. Šv. Jurgio salėje Liverpulyje vykusio pusfinalių burtų traukimo paaiškėjo, kad Lietuvos atstovė pasirodys 2023 m. gegužės 11 d. vyksiančiame antrajame pusfinalyje, antroje jo dalyje. Tikslus Lietuvos pasirodymo numeris bus paskelbtas kovo pabaigoje.

Formatas
Logotipas ir šūkis
Balsavimas
2022 m. lapkričio 22 d. EBU paskelbė apie esminius 2023 m. konkurso balsavimo sistemos pakeitimus. Nuo šiol pusfinalių rezultatai būtų nustatomi tik žiūrovų balsavimu, kaip buvo 2004–2007 m., o finalo rezultatus nustatytų tiek profesionalų komisijos kiekvienoje šalyje, tiek žiūrovų balsavimas, kaip buvo nuo 2009 m. finalo. Tuo atveju, jei šalis negalėtų pateikti žiūrovų balsavimo rezultatų pusfinalyje, būtų naudojamas atsarginis komisijos balsavimo rezultatas. Jei šalies komisija finale dėl įvairių priežasčių būtų diskvalifikuota, tos šalies žiūrovų balsavimo taškai būtų padvigubinti ir panaudoti kaip pakaitalas. Žiūrovai iš nedalyvaujančių šalių taip pat galėjo balsuoti visose renginiuose, o jų balsai būtų susumuoti ir pateikti kaip vienas atskiras taškų rinkinys skiltyje „Likęs pasaulis“ (angl. Rest of the World). Šis balsavimas vyko per internetinę platformą, norint balsuoti joje reikės pasitvirtinti, jog esi nedalyvaujančios šalies gyventojas naudojant kredito ar debeto korteles.

Pusfinalių burtų traukimas
‎Burtų traukimas, kurio metu yra nustatoma, kuriame pusfinalyje pasirodys ir/ar balsuos kiekviena šalis, vyko 2023 m. sausio 31 d. ‎‎Šv. Jurgio salėje Liverpulyje. Remiantis istoriniais balsavimo modeliais, 31 šalys, kurios dalyvaus pusfinaliuose buvo paskirstytos į penkis pogrupius. Tokių pogrupių tikslas yra sumažinti „bloko balsavimo“ tikimybę ir padidinti intrigą kiekviename pusfinalyje. Taip pat buvo traukiami burtai, kuriame pusfinalyje balsuos „Didžiojo penketo“‎‎ šalys ‎‎(Prancūzija,‎‎ ‎‎Vokietija,‎‎ Italija,‎‎ ‎‎Ispanija‎‎, Jungtinė Karalystė) ir praėjusių metų nugalėtoja Ukraina‎‎.‎‎ Ceremonijoje taip pat buvo perduotas simbolinis miesto-šeimininko raktas. Jį perdavė praėjusių metų miesto-šeimininko ‎‎Turino‎‎ meras Liverpulio merui.

Dalyviai
2022 m. spalio 20 d. EBU paskelbė, kad šių metų konkurse dalyvaus 37 šalys. Iš konkurso dėl finansinių priežasčių pasitraukė Bulgarija, Juodkalnija ir Šiaurės Makedonija. Visos šios šalys nepateko į finalą praėjusiais metais.[14] Pirmą kartą nuo 2009 m. konkurso pusfinalių rezultatus lemė tik žiūrovų balsavimas.

1 pusfinalis
Pirmasis pusfinalis vyko 2023 m. gegužės 9 dieną. Jame dalyvavo 15 šalių. Be dalyvaujančių šalių šiame pusfinalyje balsuovo ir trys‎‎ šalys: Italija, Prancūzija, Vokietija bei žiūrovai iš nedalyvaujančių valstybių.

Pažymėtos šalys pateko į finalą.[15]

2 pusfinalis
Antrasis pusfinalis vyko 2023 m. gegužės 11 dieną. Jame dalyvavo 16 šalių. Be dalyvaujančių šalių šiame pusfinalyje balsavo ir trys šalys: Jungtinė Karalystė, Ispanija, Ukraina bei žiūrovai iš nedalyvaujančių valstybių.

Pažymėtos šalys pateko į finalą.[16]
Finalas
Finale, kuris vyko 2023 m. gegužės 13 dieną, dalyvavo 26 šalys – automatiškai patekusios  šalys, taip pat ir praėjusių metų nugalėtoja Ukraina ir po dešimt geriausiai įvertintų šalių iš kiekvieno pusfinalio.
Nuorodos:
https://eurovision.tv/
https://eurovisionworld.com/eurovision/2023/event
https://eurovisionworld.com/eurovision/calendar
https://www.lrt.lt/naujienos/muzika/680/1988105/eurovizija-antra-syki-laimejo-svedu-atstove-loreen-monika-linkyte-uzeme-11-ta-vieta
https://www.bbc.com/mediacentre/2022/liverpool-eurovision-2023-host-city/
https://www.eurofestivalnews.com/2022/05/15/eurovision-2023-coletta-rai-ucraina/
https://www.rtl.nl/special/songfestival/artikel/5308674/songfestivalregisseur-denkt-dat-editie-rotterdam-weer-kan?redirect=rtlboulevard
https://lt.wikipedia.org/wiki/Eurovizijos_dain%C5%B3_konkursas_2023
https://eurovoix.com/2022/06/14/spain-contention-host-eurovision-2023/
https://eurovoix.com/2022/05/10/%F0%9F%87%AE%F0%9F%87%B9-eurovision-2022-mayor-of-stockholm-offers-to-host-eurovision-2023-in-event-of-ukraine-win/
https://www.telegraph.co.uk/world-news/2022/05/15/eurovision-italy-thwarts-cyber-attacks-pro-russian-hackers/
https://lt.wikipedia.org/wiki/The_Daily_Telegraph
https://eurovision.tv/mediacentre/release/ebu-statement-2023-eurovision-hosting
https://eurodiena.lt/70096/eurovizija/2023-m-eurovizija-ukrainoje-nevyks-greiciausiai-konkursas-vyks-jungtineje-karalysteje/
https://eurovision.tv/mediacentre/release/ebu-uapbc-and-bbc-agree-host-2023-eurovision-song-contest-united-kingdom
https://www.lrt.lt/naujienos/muzika/680/1745914/nuspresta-2023-uju-eurovizija-vyks-jungtineje-karalysteje
https://eurovision.tv/story/how-watch-eurovision-2023-semi-final-allocation-draw
https://eurovision.tv/story/eurovision-2023-here-are-37-countries-competing-liverpool
https://www.lrt.lt/naujienos/muzika/680/1986911/ciuto-tuto-skambes-ir-eurovizijos-finale-monika-linkyte-zengia-toliau
www.eurovizija.laimejimas
